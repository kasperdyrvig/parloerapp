---
layout: default
metaTitle: Lektion 1 | Modul 1 | Sprogkursus | Grønlandsk parlør
---

# Lektion 1

## Noter

### Til kursisten

Velkommen til den første lektion i Paasiviuk?! Jeg håber at du vil få gavn af kurset!

Formålet med denne lektion er at afstemme mål og forventninger, finde ud af hvordan man bedst lærer nye ting og at lære udtale af 3 vokaler.

Bestem dig på forhånd for et realistisk mål du gerne vil gennemføre inden modul 1 er ovre - det behøver ikke at have direkte relation til kurset. Se dette link for gode råd til at lære et nyt sprog: 7 tips til, hvordan du lærer et nyt sprog og denne side: Tips til at lære grønlandsk

Gennemse Regler for udtale af A, I og U som forberedelse til lektionen.

### Til læreren

**Formål:** Afstemme mål og forventninger, lære kursisterne at kende, samt lære udtale af A, I og U.

**Plan:**

15 min: **Velkomst.**

- Introduktion af kurset, forklar kort om nogle af tankerne bag. Kurset bliver optaget, mest til eget brug.
- Hvordan lærer man grønlandsk?
    - Plan & deltag i menighedens aktiviteter.
    - Input er meget vigtigt (ligesom små børn). Opfordring til at opsøge så meget input som muligt (møder, kolleger, grønlandske venner osv.). Derfor taler jeg også meget grønlandsk.
- Hvad synes de er det sværeste ved grønlandsk? Hvad er sjovt/interessant ved grønlandsk?
- Hvad er elevernes mål/forventninger (bl.a. deres mål for modul 1)? Hvad er underviserens mål/forventninger?

5 min: **Lær kursisterne at kende.**

- Hvordan lærer de bedst? Ved at skrive? Tale? Læse? Lytte?
- Hvor meget vil de gerne rettes? (Kun lige nøjagtig forståeligt, eller helt perfekt?)

20 min: **Udtale af vokaler.**

- Gennemgå udtale af vokalerne: A, I, U. Modsat dansk er der meget få vokallyde på grønlandsk, men vær opmærksom på at især a udtales korrekt.
- Dobbeltvokaler. Ersiutit assigiit marluk.
- Diftong: AI.
- Indimellem øves udtale af ini, ulu, anaana, angut, aasiaat, ilulissat, nuuk, takanna, nuna, sussa, assak, immuk, tujuuluk, ajunngila?, una, uuna, ilaa, ilai, uuma, ima, imaa, imai, asavaa, aassavaa.

10 min: **Øvelse.** [Dobbeltvokaler]().

- Kursisterne deles op i hold af 2 og får hver en bold og en liste med ord.
- Først siger du ordet på dansk, og derefter på grønlandsk.
- Kast bolden til din makker - med din nondominante arm - i det øjeblik du udtaler de lange vokaler.
- Makkeren skal gentage efter dig og kaste bolden tilbage på det rigtige tidspunkt.
- Når listen er gennemarbejdet byttes der roller.

10 min: **Opsummering og lektier.**

- Ullumi suna ilikkarparput?
- Ugens guldkorn: Papegøjen Ricco (vis fra 00:50).
- Forklar om at mundtlige lektier på kurset bygger ovenpå hinanden.
- Hjælp alle med at få installeret GraphoGame Kalaallisut (Andriod) (iOS) og med at låse alle niveauer op.
- Lektier:
    - Reproducér sprog. Hvis du lærer et nyt ord, gentag det højt.
    - Lav øvelser: Lytteøvelse (vokaler) og Graphogame aqqut 1 og 7. Send resultatet til mig med evt. spørgsmål senest dagen før næste lektion.
    - Læs Til kursisten til næste lektion.

**Links/ressourcer:**

- Udtaleregler
- Grønlandsk grammatik af Stig Bjørnum, s. 16-17 (Udtale af vokaler)
- Kalaallisut ilikkarit - Lær grønlandsk 1 af Bente Marie Meilvang, s. 5-6 § 0.1; s. 9 § 0.4.1 (Vokaler)
- Vestgrønlandsk grammatik af Flemming Nielsen, s. 28 (Vokaler)


### Til selvstudie

**Udtale af vokaler:**

Hvis der er to ens vokaler skal man trække på lyden. (Overdriv! Tænk at du skal udtale mindst 5 vokaler)

A: Udtales som i navnet Ane
ANNG: A'et udtales i denne stavelse næsten som et Æ
AT / AK / AP: Når denne stavelse står til sidst i et ord udtales A'et næsten som et Æ

AI: Udtales med en blød overgang mellem de to vokaler, lyder lidt ligesom AJ eller EJ på dansk, men med mere træk på den sidste lyd

I: Udtales som i navnet Ida

U: Udtales som i navnet Ulla

Lær mere:

- Udtaleregler
- Video: Vokaler
- Grønlandsk grammatik af Stig Bjørnum, s. 16-17 (Udtale af vokaler)
- Kalaallisut ilikkarit - Lær grønlandsk 1 af Bente Marie Meilvang, s. 5-6 § 0.1; 0.4.1 (Vokaler)
- GraphoGame Kalaallisut (Andriod) (iOS) aqqut 1 & 7

Mundtlig lektie: Reproducér sprog. Hvis du lærer et nyt ord, gentag det højt.

## Øvelser

- [Lytteøvelse]()

### Ekstramateriale

- [Dobbeltvokaler](ekstra-dobbeltvokaler)